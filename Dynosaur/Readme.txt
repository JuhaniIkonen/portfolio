Itsearviointi työstä:

Pieni tarina projektista pohjalle:

Ajatus pelin tekemisestä tuntui mielenkiintoiselta, joskin tällä ohjelmointitaustalla varsin haastavalta prosessilta. Minulta löytyy kuitenkin halu oppia ohjelmointia ja
sain järjestelyä työni siten, että aikaa jäi projektiin perehtymiseen. Ajattelin, että panostaessani tähän työhön, voisin saada tästä portfoliooni jonkinlaisen projektin, 
joka voisi olla eduksi työnhakutilanteessa. Pelin sisältöidean keksi pikkusiskoni kyllästyttyään Googlen "juokseva dinosaurus" peliin internetin katkettua. Minulle 
aihe tuntui vaikeustasoltaan toteutettavalta vaatimattomilla taidoillani. Tiesin, etten halua liian vaikeaa projektia ja lisäksi tiesin, että ohjelmointi on opiskelua.
Kirjoitin tekstin tiedostoon "abstract.txt" Jotta projektini ei alkaisi rönsyillä vääriin suuntiin.

Valitsin kirjastoksi Pygamen. Puhtaasti siksi, että se on tarkoitettu pelikehitykseen ja internetistä löytyy pajon Pygame tutorial videoita. Pohjille tein parin videon 
ja "Real python" -sivustolta löytyvän ohjeen tahdissa (romukopasta löytyviä) aloitteluprojekteja. Käsitys hommasta alkoi muotoutua. En kuitenkaan halunnut aivan apinoida 
muiden tekemiä projekteja, joten päätin ottaa osan vinkeistä toisesta videosta ja osan toisesta. Tiesin sen aiheuttavan parran rapsuttelua, mutta tahdoin pysyä lujana.

Lopulta perehdyin Pygamen dokumentaation lisäksi pythonin omaan dokumentaatioon ja tutorial videoiden vinkkeihin ja aina neljän erehdyksen jälkeen tuli onnistuminen.
Pikkuhiljaa päivä päivältä peli alkoi saada muotoaan. aluksi neliö jota voi liikutella, neliöksi johon vaikuttaa vetovoima. Lattian tekeminen, jottei neliö putoa 
näytöltä, hyppäämisominaisuus, laattojen liikuttaminen, alkulaattojen teko, laattojen koon ja leveyden satunnainen luonti, pelaajan neliölle kuva, liikkuva kuva, ...
Pikku hiljaa peli päätyi tilanteeseen jossa voin sanoa sen olevan toimiva peli. Vaikka lisäämättömiä ominaisuuksia jäikin vielä korvan taakse useampia, uskon tämän 
projektin tavoittaneen maalinsa.

Tähän varsinainen itsearviointi työstäni lyhyen kommentin kera:
1. Työn laajuus ja vaativuus: 9. 
Olen sitä mieltä, että koulun ensimmäiselle peruskurssille työni laajuus on hyvin kattava. Lisäksi käytin työssäni asioita, joita ei vielä peruskurssilla edes tarkemmin 
käsitelty. Työ oli vaativa ja arvelisin käyttäneeni siihen noin 40-50h aikaa kaikkinensa.

2. Aiheen omaperäisyys ja innovatiivisuus: 2.
Tällä pelillä tehtävät miljoonat on jo tehty. Eikä työssä käytetä mitään ennennäkemättömyyksiä. Lisäksi ideakin tuli pikkusiskolta!

3. Ohjelman rakenne ja loogisuus: 3.
Tekoprosessin tuskallinen hitaus ja oppiminen prosessin aikana, aiheutti sen, ettei työ loista rakenteella, siisteydellä, eikä loogisuudellaan. Kuitenkin uudestaan saman 
projektin kirjoittaminen vain siistimmän koodin takia tuntui turhan suurelta vaivalta. Ennemmin käytän sen ajan uuteen projektiin, uuden oppimiseen. Nyt kuitenkin tiedän,
mitä teen toisin siisteyden ja rakenteen kannalta.

4.Python kielen perusteiden hallinta: 4.
Uskon, että osaan pythonin perusteet jo aika hyvin. Kontrasti ensimmäisen ja viimeisen koodirivin kirjoituksen ja ajatusprosessin taustalla on valtava. Tällä hetkellä koen 
olevani kykenevä tekemään pieniä toimivia python projekteja järkevässä aikaikkunassa ja tiedän mistä saan lisätietoa kätevimmin, kun joudun ongelmiin.

5. Funktiot, niiden parametrit ja kutsuminen, poikkeusten käsittely: 3.
Tässä asiassa näen, että voisin olla parempi. Jopa tiedän, miten tämäkin ohjelma voisi olla vieläkin selkeämpi loogisempi ja luettavampi funktioiden ryhmittelyllä ja 
muulla hyväksikäytöllä. Pokkeusten käsittelyä en juuri työssäni tee. Viimeisenä hommana Patchasin ennätykset.txt:n kopeloinnista johtuvan "ValueErrorin" ja nyt koodi toimii 
hyvin. Joskin käyttäjä ei saa tästä poikkeuksesta mitään tietääkseen.

6. Muuttujien ja funktioiden nimeäminen, sekä koodin yleinen luettavuus: 3.
Sanoisin, että funktioiden ja muuttujien nimeäminen tulee vain rutiinilla useampia projekteja tehdessä. Hyvät perusteet on tietenkin tärkeät heti alussa, jotta kehitys läh-
tee oikeille raiteilleen. Sanoisin että nimet ovat likimain kohdillaan, mutta ohjelman kaoottisuus ja epäselkeys arveluttaa minua. Paljolti myös siksi, etten ole nähnyt 
monenkaan python ohjelman lähdekoodia.

7. Koodin kommentointi: 4.
Tarvitsin kommentointia jo ihan itseänikin varten. Lisäksi kommentointi työkaluna debuggauksessa oli kätevää. Tämä on tietysti asia, jossa _kaikilla_ koodareilla liene 
parantamisen varaa.

8. Mahdollinen tiedostojen käyttö ja/tai mahdollinen Python-kirjastojen käyttö: 8.
Tässä työssä käytetään vain kolmea kirjastoa, joista vain yksi on erikseen asennettava. Ulkoisia tiedostoja käytetään lähinnä muutamaa kuvaa ja yhtä tekaistun oloista ja 
suojaamatonta tekstitiedostoa. Ei siis kovin laajalti, mutta aloitteluprojektiksi mielestäni arvosanan 8 arvoisesti.